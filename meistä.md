Hekuma MTB Ry perustettiin syksyllä 2023 aktiivisen mimmilenkkiporukan toimesta. Toiminnan keskiössä ovat viikoittaiset maastolenkit, joita ajetaan Helsingin keskuspuistossa ja muualla pääkaupunkiseudulla. Hekuman nimi tulee kirjainyhdistelmästä Helsingin Keskuspuiston Upeimmat Mimmit Ajossa 🚴🏻‍♀️ 😁

Hekuman tavoitteena on edistää erityisesti naisten maastopyöräilyharrastusta, tasa-arvoistaa lajia ja madaltaa kynnystä kokeilla sitä. Aloittelijat ovat aina tervetulleita mukaan. Lenkkitoiminnan lisäksi Hekuma järjestää maastopyöräilykursseja ja ajotapahtumia sekä tuottaa sisältöä, joka kannustaa osallistumaan ja uskaltamaan. ✨

Tärkeintä hommassa on huikea yhteisöllisyys, sillä kivassa ja tsemppaavassa porukassa ajaminen on hauskempaa! Mahtava jengi onkin Hekuman toiminnan ydin. Wa-ringissä on yli 90 mimmiä ja sieltä saa varmasti vastauksen itseä askarruttaviin pyöräasioihin tai löytää ajoseuraa. 🔥

Tuu messiin! ❤️💪🏻
